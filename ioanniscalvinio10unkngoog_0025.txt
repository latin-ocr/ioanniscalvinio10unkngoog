1⁷ 1545 Ian. - ls

syllogismos contexit. Hilarii et Cyrilli adducit
testimonia, sed non videt se aerem verberare, quum
non aliud tandem colligere possit quam personae
non convenire quae ego de essentia recte praedicari
affirmo. Quin etiam, quo videretur ad pu andum
instructior, probat mihi Athanasii autoritate hristum
esse ex patris substantia genitum. Quasi hoc ego
unquam in quaestionem vocaverim, imo quasi non
id me docuisse sciat. Quid potest hoc homine fingi
impudentius? Quanquam miror qualiter fidei art-i-
culum hominis unius testimonio satis firmum esse
duxerit, quum paulo ante meam incogitantiam
risisset, quia ex Augustino et Cyrillo testimonia,
non ad probandum, sed tantum explicandum fidei
articulum essem mutuatus, Dionysium enim citabat,
qui illicitam audaciam esse pronunciat, loqui de
essentiali divinitate praeter id quod est in sacris
elogiis expressum. Qui fit ut legem non servet hic
bonus magister quam aliis tam severe iniungit?
Atque hoc quidem eo pertinet ut videatis, quum
omnes cavillandi ansas canino dente mordeat, ea
reprehendere quae proximo deinde versu imitando
probet. De loco Ioannis: Dedit pater filio vitam

habere in se ips0, magnam concertationem movet. ⁴

Nam quia hoc de tota Christi persona dictum inter-
pretor, non autem competere in alterutram ex
duabus naturis, ma num testimoniorum acervum
congerit, ut probet flium Dei habere omnia a patre
quia sit ex ipso genitus, Ego autem locum illum
ad aeternam generationem port-inere fortiter neg0,
sed tantum eo doceri, quibus dotibus ornaverit
filium pater* quum in carne fuit exhibitus. Con-
tendo, inquam‚ de officio Christi potius quam de
essentia illic fieri mentionem, nec tam Christum
docere velle qualis in se ipso sit, quam qualem se
nobis praestet. Atqui aliter intellexerunt plerique
ex patribus. Quid tum? An eorum opinio mihi
praeiudicium afferet, ne germanum loci sensum
audeam sequi? Totus orationis contextus mihi
suffragatur. Res ipsa mihi testimonium perhibet.
Quam ergo puerile est certam veritatem hac sola
machina impetere quod alios secus sensisse dicat?
Ex libello etiam me0‚ quem de animarum immor-
talitate edidi, locum unum citat, ubi ad humanum
Christi naturam hoc refor0. Quasi vero hic me in
aliqua repugnantia deprehendat. Nam fateor hanc
praerogativam Christo homini datam esse. Unde
enim alioqui vivifica eius caro foret? Sed addo,
hoc esse factum quia Deus sit manifestatus in carne.
Apud sanos et integros lectores mihi nulla excusa-
tione ¹⁴) opus est. Homini autem tam maligno et

 

14) excusatione . . . . nulla. in B. omissa, S. ex con-
iectura non male restituit, quamvis paulo aliter atquo ia
authenticis exoe. leguntur.

Caluini opera. Vol. XII.

 

praefracto nulla unquam excusatio sufficiet. Postea
extra oleas evagatur. Nam multum verborum in
hoc profundit ut ostendat dona. quae humanitati
Christi collata fuerunt, non tantum a patre sed a
tribus simul personis prodiisse. Non mirum si aliis
sit molestus, quum ipse sibi frustra nullaque ratione
tantum negotii facessat. Quod probandum suscipit,
primum in confesso est, deinde adeo vulgare ut ri-
diculum sit inter⁴nos tanquam de re ardua verbo·
sius disseri. Video tamen quid capt-et. Nam dum
instar pueri me docet, sibi intus plaudit, quasi me
puerilis inscitiae convictum teneat. Nam hanc tan-
dem clausulam subiungit, huius tanti mysterii igno-
ratione factum esse ut tam turpiter desiperem.
Ego autem hac tam ieiuna ¹·‘') ostentatione hoc eum
consequi dico ut omues intelligant sensu communi
prorsus et cerebro ipsum carere. Sed hoc quoque
nihil obstat, quominus rite Christus accepta patri
uni referat quae sibi ut homini donata sunt.
Tandem quum ad refellenda quae ex Cyrillo
adduxeram testimonia descendit, me facit haereticum
et impium. Hoc si vobis tolerabile videtur, optimi
fratres, ego tacitus hanc iniuriam devorabo. Sed
ignoscite si ego vos parum cordatos existimem,
quamdiu hanc pestem in sinu fovebitis. Hac autem
occasione in tantam intemperiem vel potius rabiem
prorumpit. Citaveram haec Cyrilli verba: Quod a
se ipso vitam non habet, quomodo corruptibile non
erit? Excipit ipse: Miseret mc tui, qui Cyrillum
haereseos ⁴nota pergis insimulare. Quis enim nisi
summe impius verum hoc pronunciatum dixerit:
Christus est a se ipso? Sed unde hanc vel impie-
tatem vel haeresim convincit, nisi quia filius sit a
patre genitus? Negare non potest quin l uutus
sit Cyrillus quemadmodum a me citatur, s quia
Cyrillus filium esse a patre simul dicat, hoc se
modo illius suffragium mihi excutere arbitratur.
Ego autem utrumque verum assem, et esse Christum
a patre, ut secunda est persona, eta se ipso esse,
si divinam eius essentiam simpliciter respicimus.
Nam sicut hoc inter orthodoxos patres semper fuit
receptum, atque adeo ex scripturis colligi rite pot-
est, Christum a patre esse, ita audio quid de eius
essentia ubique scriptura praedicet, quid etiam iidem
illi sancti scriptores profiteantur. Atque id est
quod orientales episcopos definisse Hilarius refert:
Si quis intemporalem filii de patre hypostasin ad
innascibilem Dei essentiam referat, quasi filium pa-
trem dicens, anathema sit. Sed quid tanquam de
re ambigua disputo? Cyrillus Christum fore mor-
talem et corruptibilem ratiocinatur, nisi a se ipso
vitam et immortalitatem habeat. Haereticum esse
pronunciat haec belua et impium, quicunque sic

 

15) nimia r. Β. S.

l

